---
layout: post
title: Gestire le segnalazioni in emergenza come fossero bug software
categories: storie
lang: it
---

Quando è iniziato questo progetto ci siamo messi nell'ottica di "andare dove chiedevano le persone", quasi a dire: questo progetto nasce per informare, ma i metodi decidiamoli con chi effettivamente ha bisogno di ricevere informazioni.

Per alcuni giorni abbiamo registrato informazioni in modo "statico" in un foglio [Google Drive](https://www.google.com/intl/it_it/drive/) condiviso nella comunity e da quelle popolavamo il nostro sito, ma poi sono arrivate nuove esigenze: come facciamo a sapere chi ha in carico una segnalazione? come faremo a definire se quella segnalazione è andata a buon fine? come facciamo a sapere in un certo momento quali sono le segnalazioni aperte e quali chiuse? come sapere quali sono quelle urgenti?

La risposta a queste domande ce la siamo data con uno strumento che chi sviluppa software conosce bene. Si chiama [Github](http://www.github.com) ed è una piattaforma di progettazione condivisa che consente lo svilupo in team e la possibilità di lavorare indipendentemente su progetti che in un certo punto del tempo si può decidere di "fondere". Github consente tra le altre funzionalità di "Aprire e Chiudere degli Issue". Cosa sono? Normalmente in Github si apre un Issue quando si vuole proporre alla commmunity di sviluppatori un cambiamento del progetto che si sta sviluppando. Il cambiamento può essere un'evoluzione del progetto o anche la segnalazione di un bug. Esatto. **La "segnalazione" di un bug.** La caratteristica degli issue è che possono essere monitorati nel tempo, si può definire a chi assegnarne la risoluzione, si può aprirli ma anche chiuderli se sono risolti. E si possono infine etichettare per categorie.

**Ecco allora che il nostro strumento per gestire le segnalazioni ce lo avevamo in casa.** Era l'issue tracker di Github stesso. Da oggi quindi gestiamo ogni segnalazione derivante dai nostri canali esattamente come fosse un bug di un software, gli diamo una categoria, una provenienza, la etichiettiamo e ci inseriamo dentro i contenuti utili (link, foto etc..). In questo modo la monitoriamo molto meglio e non rischiamo di perdere informazioni preziose.

Prima che sul nostro sito le segnalazioni saranno raccolte su Github [qui](https://github.com/emergenzeHack/covid19italia_segnalazioni/issues)

Per chi non è un programmatore e non ha ancora confidenza con Github si può sempre segnalare tramite nostro [FORM online](https://covid19italia.help/segnala/) che invia le informazioni al nostro Centralone Github dove le gestiremo.

**Mi fa piacere che in un momento complicato come questo si sia trovato anche spazio per proporre e sperimentare un metodo effettivamente nuovo di "gestire le informazioni utili".**
