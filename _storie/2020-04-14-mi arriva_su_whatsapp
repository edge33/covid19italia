---
layout: post
title: Mi arriva su whatsapp questa cosa, è una bufala? Alla ricerca di una bussola nel bel mezzo dell'infodemia.
categories: storie
lang: it
---
Emiliano è stanco, siamo tutti stanchi: passare le giornate della Fase 1 dell'epidemia covid19, nell'impossibilità di mantenere 
i nostri ritmi e le nostre abitudini ci logora. Se poi ci si mettono anche le catene su whatsapp a destabilizzarci, 
a  mettere in crisi il nostro difficile nuovo equilibrio impermanente, la cosa si fa dura. 

Emiliano sta sui social, su facebook trova il nostro gruppo e una sera, il 18 marzo scorso, decide di chiedere a noi se l'ennesimo 
messaggio sulla tal cura miracolosa che ha ricevuto è degno della sua fatica. Sì perchè è faticoso quello che tutti noi facciamo per 
orientarci, da circa 40 giorni, alla ricerca di fonti affidabili in una pandemia che purtroppo è anche un'infodemia.
Ci scrive se ne sappiamo qualcosa e gli rispondiamo che sì: conosciamo la notizia ed è una bufala già smontata.
Passa una settimana e Emiliano riceve un'altra 'notizia super', con tanto di intestazione della Presidenza del Consigli dei Ministri. 
La osserviamo ed è proprio facile smontarla: la firma è del Presidente della Repubblica Mattarella e non ne troviamo traccia sul 
sito del Governo. 
Rispondiamo immediatamente, confermando i suoi sospetti. Ci salutiamo. Buona serata a te Emiliano e a tutti noi... compatibilmente.
